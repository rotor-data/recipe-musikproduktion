---
templateKey: landing-page-specific
title: Det mest effektiva sättet att sälja kurser med digital annonsering
date: 2016-12-17T15:04:10.000Z
description: Så gör du för att annonsera rätt och bearbeta rätt, med rätt erbjudande
featuredpost: false
featuredimage: /img/blog-index.jpg
tags: []
---
**När vi jobbat med olika utbildningsbolag har vi märkt att många inte säljer särskilt mycket kurser på sin annonsering. Man kan säga att de försöker annonsera och sälja ungefär som man säljer sneakers – pang på rödbetan, kom och köp. Problemet är att kunderna inte köper kurser på det sättet, det här är en mycket mer komplex produkt, som kan ta längre tid att sälja. Men det går absolut.**

**Vi vill därför bjuda på en guide till**

1. **Hur du annonserar och med vad, för att få massor av leads**
2. **Hur du gör dina leads till kunder (du vill inte stanna vid klick)**
3. **Så ser ett attraktivt erbjudande ut med rätt produkt**

***

Det måste vara fel på annonserna, tänker du när kursbokningarna inte skramlar in i kassakistan.  Vi behöver nya annonser, de här funkar inte.. Målgrupper skruvas på. Men nej. Det funkar inte ändå.

Problemet är att det är ruskigt svårt att få människor att agera på nätet idag. När klickade du själv på en annons för den här typen av tjänst – och köpte tjänsten –  senast? Exakt.

För att lyckas behöver du göra det mycket enklare för kunden att tacka ja.

## 1. Annonsering

Hela syftet med din annonsering är att maximera antalet personer som räcker upp handen och säger *“Ja. Jag är intresserad av det här området”*.

Syftet med annonseringen är alltså INTE att sälja din kurs. Utan att ta in leads, som du kan göra till kunder sen.

Lösningen är att erbjuda något gratis. Ja, du läste rätt.

I utbildningsbranschen finns det en alldeles självklar lösning som heter webbinarium. Eller utbildande pdf:er. Det är ju just kunskap dina kunder är ute efter. 

De som letar efter utbildning kommer att trängas i kön för att få ta del av detta. Särskilt om det är gratis. 

De som är med på webbinariet eller laddar ner pdf:en lämnar ifrån sig sin mejladress. Det är den du ska använda sen för att skapa kunder.

Hade du nu istället annonserat med “kom och köp vår kurs”, hade du sålt till ungefär 3% av målgruppen. Nu har du istället 50-75% av målgruppen, som redan uppmärksammat dig och sagt att de vill ha mer.

Nu är det dags att ta det varma järnet och börja smida.

## 2. Email marketing (automatiserade mejl)

E-post-marknadsföring till kunder som redan sagt ja till något, den marknadskanal som fungerar allra bäst. Det visar sig i rapport efter rapport.

Vore dumt att inte använda det, inte sant? 

Så – nu när dina leads står på rad är det dags att skicka smarta automatiserade mejl.

Syftet är såklart att få dem att köpa av dig.

Men fortsätt ta det lugnt med säljsnacket. Kom ihåg att dina leads ännu bara tackat ja till gratisgrejer. De flesta kommer ännu inte att vilja köpa.

För det är lite som att du har bokat upp en dejt.  Då vore det lite påfluget att fråga om ni ska bli tillsammans. För att bli ett par behöver du “wine and dine” personen över en längre tid.

Samma sak gäller om du vill få någon att köpa en av dina kurser.

Så fortsätt – i mindre skala – att mejlledes ge tips och värdefulla råd.  (Känslan du är ute efter är… *“Va i… Jag har ju inte betalt något ännu men grejerna de skickar är riktigt bra. De här personerna vet verkligen vad de sysslar med!”*)

Vi pratar inte nödvändigtvis om stora saker. Och det absolut viktigaste är att det är roligt, personligt och adderar värde. Inget stiff corporate bullshit. Avsändare ska *inte vara info<area>@utbildningsbolag.se* utan det ska vara från en person - gärna er vd eller annan talesperson. 

Låt dem lära känna personen och er som bolag. Var bjussig. Det är så du bygger relation och långsiktighet – för du vill ju att de ska gilla dig så de inte bara köper en kurs utan blir en återkommande kund.

Sakta men säkert smyger du in i mejlen möjligheter för dem att interagera med dina erbjudanden. Du kanske ber dem att läsa om en av era kurser. Eller föreslår att de ska anmäla sitt intresse för en ny kurs ni håller på att utveckla.

Ska man hålla på såhär i evighet då? Givetvis inte. Men det är värt att påminna om att beslutet om att köpa kan ta många månader. Och man kanske behöver prata med chefen, äska pengar osv.

Testa alltid att skicka minst fyra mejl, på något vis kopplade till det gratismaterial de laddat ner, innan du gör ett rakt säljmejl. Efter det har du förhoppningsvis ett nyhetsbrev som de kan få, som kan hålla dem varma. Varva värdeskapande med raka säljmejl, så kommer de inte att tröttna. När beslutet om att gå en kurs kommer – vem tror du att de kommer att tänka på?

## 3. **Erbjudandetrappan**

Det finns en till viktig – och helt central –sak  som många glömmer. Den utgår ifrån den enkla sanningen att det är lättare att sälja något för 300 kronor än att sälja något för 20.000 kronor.

Det här är också den svåraste övningen.

Vilka erbjudanden behöver du för att få så många som möjligt att köpa kurser av dig?

De flesta utbildningsbolag vi träffar har lite för dyra ingångserbjudanden. 

5000 kronor är mycket pengar och behöver övervägas. 15000 kronor är mycket pengar och behöver övervägas. 300 kronor är lite pengar och behöver inte övervägas.

Du behöver helt enkelt hitta något som är så enkelt att köpa att det inte behöver övervägas. Konkurrerar det med dina kurser och ska jag sluta sälja de vanliga kurserna? Absolut inte. Köper du något kanonbra för en billig peng – hur bra är inte den dyrare varianten då?

Ett hjälpmedel du kn använda för att rita upp dina tjänster är en erbjudandetrappa. Trappan illustrerar dina olika erbjudanden – Ju mer värde. Ju högre pris. Här är ett exempel på hur det skulle kunna se ut:

![](/img/chemex.jpg)

Modellen ser inte se likadan ut för alla. Ditt bolags unika förutsättningar påverkar dina olika erbjudanden och pris. 

Och bli inte stressad om du idag inte har några olika erbjudanden. Använd trappan som en långsiktig plan som du löpande kan utveckla din affär och ditt community mot.

*V﻿arför ska du lyssna på mig? :)*

På min byrå *Rotor* har vi flera utbildningsbolag –  med hög profil inom sina nischer – som kunder. Med dem gör vi exakt så som jag beskrivit. Och vi är stolta över att deras försäljningskurvor pekar uppåt efter att de börjat jobba med vårt säljsystem.

*G﻿ustav Eksvärd på Snacka Snyggt:*

> "Direkt på första mötet gillade jag Rotors säljsystem. Det var enkelt att förstå och jag insåg att det här var något annat än vad vi testat tidigare. Då har jag ändå samarbetat med ett antal byråer för digital annonsering."

K﻿ristina Loftsson på Psykologiakademin:

> Med Rotors säljsystem har vi en helt annan kontroll på vad i våra digitala insatser som ger pengar tillbaka.

\-﻿

Det fina för dig är att vi redan mallat upp ett fungerande säljsystem för just utbildningsbolag. Vi har lagt en massa tid och en massa pengar på att komma fram till vad som fungerar och vad som inte fungerar. Vi har snabba lösningar med högkonverterande landningssidor, formulärkopplingar till CRM och mailautomationer. Vi ger också massor av kvalificerade råd kring hela kedjan, från annons till erbjudande- och produktutveckling. Du kan bara plugga in i systemet och sen är du good to go.

Låter det intressant visar jag dig gärna hur vi gjort för andra kunder.  Skicka mig ett mejl, ring/smsa mig eller hitta en ledig tid som passar dig i min kalender –  så ses vi!

Med vänliga hälsningar,\
Daniel Hultborn\
vd och grundare Rotor\
[daniel.hultborn@rrrotor.com](mailto:daniel.hultborn@rrrotor.com)\
[0768 472147](tel:0768472147)