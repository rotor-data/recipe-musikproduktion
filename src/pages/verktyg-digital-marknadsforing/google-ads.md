---
path: "/verktyg-digital-marknadsforing/google-ads"
title: Google Ads – Adwords
subtitle: 'Här finns de – alla dina mest köpsugna kunder'
templateKey: tools

meta: 
  description: "Så här kan Google Ads, Adwords, se till att du får tag på dina köpsugna google-kunder"

hero:
  headline: Google Ads – Adwords
  subtext: 'Här finns de – alla dina mest köpsugna kunder'
  image: "/img/google_ads_golf.png"
  cta:
    option: false
    text: Hur mycket spenderar de på sin annonsering? Och hur mycket trafik drar de in?
    buttonText: Klicka här
    buttonLink: /products/
    headline: Vad gör dina konkurrenter?

challenge:
  headline: Ger du verkligen dina kunder exakt det de frågar efter?
  text: 'Det kunderna frågar efter syns – på Google. Kanske du inte har järnkoll? Då är du inte ensam. Sitter du och ödslar tid och pengar på att köpa annonser på onödiga och ineffektiva sökord? Då är du inte heller ensam. Många företag har inte hittat guldådrorna i Google Ads. Det är tur. För det betyder att du kan bli först.'

goal:
  headline: Fånga kunden i köpläget
  text: <em>Google Ads kan med rätt strategi bli en kund-elektromagnet.</em> Du behöver både skapa en <i>ström</i> av webbesökare och ha <i>spänning</i> i innehållet så drar du kunderna till dig (om man ska vara lite putslustig).<br><br>Strömmen av webbsökare skapar du genom att ta reda på vad de faktiskt söker efter (och inte det du vill erbjuda...). För om du kan svara på kundens fråga på Google, eller erbjuda det den söker efter – ja då har du stoff till bra annonsmaterial. Genom stark och spännande annonscopy som bryter igenom bruset av liknande texter bland alla sökträffar kan du leda kunden åt ditt håll. <br><br>Visst har du väl sett det själv när du googlar? När du får upp fyra annonser som alla erbjuder den enklaste och snabbaste lösningen? <em>Vilken annons du klickar på blir lite som att välja mellan ostbågar med cheddarsmak och ostbågar med cheddarsmak till fredagsmyset.</em> Klicket blir en slump.<br><br>Det behöver det inte vara. Förvånansvärt ofta kan du också hitta attraktiva sökord att annonsera på, där du inte behöver slå dig blodig bland konkurrenter. De där som kostar lite men som ger mycket.<br><br>Vips har du fört googlesökarna hundra steg längre mot att bli kund. 
  image: "/img/powerfist.png"
  imagealt: En kraftfull näve för marketing automation
when:
  headline: Då passar Google Ads ditt företag
  texts:
  - text: Din produkt fyller ett väl definierat behov som går att uttrycka i en enkel sökfras.
    explanation: 'Din produkt bör alltså vara ”googlings-bar”. Tänk efter – vad skulle du själv skriva för att hitta din produkt (utan att nämna varumärket!) och skulle andra göra samma sak? 
    Har du inte ett svar på den frågan bör du antingen hitta det eller fundera på en annan lösning för digital marknadsföring. Kanske kan annonsering på sociala medier vara det du behöver.'
  - text: Du (eller din marknadsföringspartner) är riktigt vass på effektiv google-copy. 
    explanation: Testa själv. Googla på något du själv är intresserad av och se vilka annonser som dyker upp. Om alla annonser ser likadana ut kommer ditt val att vara slumpmässigt. En annons som verkar trist klickar du troligen inte heller på. Din annons behöver sticka ut och ta plats. Och helst sitta som en smäck på kundens behov.
  - text: Du vet att du har en eftertraktad produkt eller tjänst i ditt sortiment som folk söker efter online.
    explanation: Om konkurrensen på sökord är väldigt hög kan annonskostnaderna också bli väldigt dyra. Då kan det vara värt att parallellt börja titta på SEO.</a>
promise:
  headline: 'Rotor + Google Ads, vad blir det ?'
  text: 'Vi tycker – och vi tror att du håller med oss – att det är dumt att lägga pengar på saker som inte fungerar. Vet vi direkt vad som fungerar? Nej. Det är därför vi har vårt säljsystem. <br><br>Det handlar om att ta reda på vad som säljer och sen, när man upptäckt vad det är, trumma på i hundraåttio. Med affärsförståelse lär vi oss sökmönster och hittar sökorden med maximal effekt för minst pengar. Vi hjälper dig också att hitta annonserna som sticker ut bland de andra, med annonstexterna som folk inte bara ser, utan också klickar på. Och vi stannar inte där. <br><br>Med högkonverterande landningssidor kan du göra googlesökaren till en betalande kund, antingen direkt eller genom fortsatt bearbetning (tex med Marketing Automation). Värt att påminna sig om är att ett klick på en annons inte är samma sak som ett köp.'
what:
  headline: Hur funkar Google Ads? Läs det här.
  text: 'Ester skulle precis sätta sig i sin lilla Kia för att åka iväg och veckohandla. 
Hennes granne Alf – en trevlig äldre herre som typ bott på gatan för alltid – ropar "Hej Ester!"<br><br>– Hej Alf, hur är läget, ropar Ester tillbaka medan Alf traskar över gatan med ett leende. <br>– Bara fint. har precis satt på sommardäcken på bilen så jag är lite skitig om händerna.<br>– O, det kanske jag också borde göra, det hade jag nästan glömt bort, säger Ester.<br>– Ja, det är verkligen dags nu, svarar Alf och fortsätter:<br>– Men du, hur ser dina vinterdäck ut egentligen? De där ser ut att ha sett sina bästa dagar Ester. Jag ser ju ända härifrån att de ser blanka ut som Mark Levengoods skalle. Inte bra du.<br><br>Alf är lite gubben "know-it-all" men Ester vet att han har rätt. När hon köpte Kian var det Alf som hjälpt till att välja en av de mest bensinsnåla bilarna – och den här drog ibland bara 0.33. Alf hade koll, det visste hon.<br><br>– Ja jag ser det när jag kollar. Men gud, det kan ju nästan bli farligt. Jag måste nog fixa nya så jag har till hösten. <br><br>Ester går in i köket, maler lite kaffebönor, kokar upp vatten i vattenkokaren och pressar en liten kanna eko-kaffe i presson."Köpa miljövänliga däck" skriver hon i googles sökfönster när hon satt sig med en kopp rykande varm och mellanrost.<br><br>De fyra första sökresultaten är annonser från olika däckfirmor. Ester fnissar när hon ser att i princip alla olika företag erbjuder de billigaste miljödäcken. Yeah right.<blockquote>Ester fnissar när hon ser att i princip alla olika företag erbjuder de billigaste miljödäcken. Yeah right.</blockquote><br><br>"Giftfria däck med minimal påverkan på miljön" står det på en av annonserna. Ester läser en extra gång och klickar sig vidare där. På webbsidan som dyker upp får hon upp ett urval av "våra mest miljövänliga däck", med en kort jämförelse mellan produkterna.<br><br>När hon läser vidare får hon också lite tips på vad man själv kan göra för att köra däcken så miljövänligt som möjligt. Däcktrycket är tydligen viktigt. Ah. Och inte dubbat. Nä det är klart.<br><br>De här däcken verkar ju vettiga, tänker Ester. Hon hoppar ändå tillbaka till Googlesökningen och kikar på några av de andra annonserna. I rubrikerna på deras webbsidor står det MILJÖVÄNLIGT men sen står det inget mer om det tydligen. Billigast verkar alla fortfarande vara, jojomän.<br><br>Ester växlar tillbaka till den första annonsen hon klickade på, väljer däcken med underrubriken "Våra mest populära" och trycker "köp". <br><br>Hon öppnar köksfönstret och spejar efter Alf som fortfarande står ute på sin uppfart och grejar. "Beställt nya däck Alf! Tack!" ropar hon och får en tumme upp tillbaka.'


---